orsurus, 2³3

Hoc ego Pegasidas deduxi primus ad undas,
Ne male fecundae vena periret aquae.

Primus id aspexi teneris in virginis annis,
thue pater natae duxque comesque fui.

Ergo si remanent ignes tibi pectoris idem,
Sola tuum rates Lesbia vincet opus.

Sed vereor, ne te mea nunc fortuna retardet,
Postque meos casus sit tibi peetus iners.

Dum licuit, tua saepe mihi, tibi nostra legebam:
Saepe tui iudex, saepe magister eram:

Aut ego praebebam factis modo versibus aures,
Aut, ubi cessuras, causa ruboris eram.

Forsitan exemplo, quia me laesere libelli,
Tu quoque sis poenae facta ruina meae.

Pone, Perille, metum. Tantummodo femina nou sit
Devia‚nec scriptis discat amare tuis.

Ergo desidiae remove, doctissima, causas,
Inque bonas artes et tua sacra redi.

Ista decens facies longis vitiabitur annis,
Rugaque in antiqua fronte senilis erit ι

Inicietque manum formae damnosa senectus.
Quae strepitum passu non faciente venit.

Cumque aliquis dicet ‘Fuit haec formosa* dolebis,
Et speculum mendax esse querere tuum.

Sunt tibi opes modicae, cum sis dignissima magnis:
Finge sed inmensis censibus esse pares,

Nempe dat id cuicumque libet fortuna rapitque,
Irus et est subite, qui modo Croesus erat.

Singula quid referam? nil non mortale tenemus
Pectoris exceptis ingeniique bonis

 

