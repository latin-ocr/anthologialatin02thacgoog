²18 ANTHOLOGIA LATINA.

Aurea sanctorum potuissent templa deorum

Urere, quae tantum sustinuere nefas.

Avertit uultus Erycis quae possidet arcas.

Sunt quoque, qui lacrimas continuisse negant.
Sed tamen hoc melius, quam si Phaeacia tellus
· Ignotum rili supposuisset humo.

Hinc certe madidos fugientis pressit ocellos

Mater, et in cineres ultima dona tulit:

Hinc soror in partem misera cum matre doloris

Venit, inornatas dilaniata comas:

Cumque tuis sua iunxerunt Nemesisque priorque

Oscula, neo solos destituere rogos.

Delia descendens ‘ felicius' inquit ‘amata

Sum tibi. Vixisti, dum tuus ignis eram!
cui Nemesis ‘ quid' ait ‘tibi sunt mea damna dolori?

Me tenuit moriens deficiente mauu)
si tamena nobis aliquid nisi nomen et umbra

Restat, in Elysia valle Tibullus erit.

Obvius huic venias, hedera iuvenalia cinctus

Tempora, cum Calvo, docte Catulle, tuo.

Tu quoque. si falsum est temerati crimen amici,

Sanguinis atque animae prodiga Galle tuae.
His comes umbra tua est Siqua est modo corporis

umbra,

Auxisti numeros, culte Tibulle, pios.

Ossa quieta, precor, tuta requiescite iu urna,

Et sit humus cineri non onerosa tuo !

Elep. ix. 1·203 ati-68.

 

