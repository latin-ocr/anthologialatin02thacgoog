CLAUDIANUS. 329

¹ Par vestitus equis: ferrata fronte minantur.

Ferratosque levant securi vulneris armos.

Diviso stat quisque loco: metuenda voluptas

Cernenti, pulcherque timor: spirisque remissis

Mansuescunt rarii rento cessante dracones.

Augustus veneranda prior vexilla salutat.

Rufinus sequitur, qno fallere cuncta solebat

Callidus affatu, devotaque brachia laudat, ·

Nomine quemque vocans: natosque patresque
reversis

Nuntiat incolumes. Illi, dum plurima ficto

Certatim sermone petunt, extendere longos

A tergo flexus, insperatoque suprema

circuitu sociare parant: decrescere campus

Incipit, et clipeis in se redeuntia iunctis

Curvo paulatim sinuantur cornua ductu.

Sic ligat immensa virides indagine saltus ·

Venator: sic attonitos ad litora pisces

Aequoreus populator agit, rarosque plagarum

Contrahit anfractus, et hiantes colligit oras.

Excludunt alios: cingi se fervidus ille

Nescit adhuc, graviterque, apprensa veste,
morantem

Increpat Augustum: scandat sublime tribuna13
Participem sceptri, socium declaret honoris.

cam subito stringunt gladios: vox desuper ingens
infremuit: ‘ Nobis etiam, teterrime, nobis
Sperasti famulas imponere posse catenas?

Unde redi, nescis? patiarne audire satelles,

Qui leges aliis libertatemque reduxi?

 

