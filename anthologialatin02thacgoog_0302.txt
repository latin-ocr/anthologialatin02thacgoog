STATIUS.

cxcn.

v11. Genethliacon Lucani.

Q& UCANI proprium diem frequentet
ᾗ, i '² ,j Quisquis collibus Isthmiae Diones,

lt

em Docto pectora concitatus oestm,
Pendentis bibit ungules liquorem.-
ananum canimus, favete linguis,

Vestra est ista dies, favete, Musae,
Dum qui vos geminas tulit per artes
Et vinctae pede vocis et solutae,
Romani colitur chori sacerdos.
Felix heu nimis et beata tellus,
Quae pronos Hyperionis meatus
Summis oceani vides in undis,

Stridoremque rotae cadentis audis,

Quae Tritonide fertiles Athenas
Unctis, Baetice, provocas trapetis,
Lucanum potes inputare terris.

Hoc plus quam Senecam dedisse mundo
Aut dulcem generasse Gallionem.
Attollat refluos in astra fontes

Graio nobilior Melete Baetis.

Baetin, Mantua, provocare noli

Natum protinus atque humum per ipsam
Primo murmure dulce vagientem
Blando Calliope sinu recepit.

Tum primum posito remissa luctu
Longos Orpheos exuit dolores ¹

 

