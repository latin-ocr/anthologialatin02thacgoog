<insereres 1¹5

Ut primum iuxta stetit adgnovitque per umbras

Obscuram, qualem primo qui surgere mense ⁴

Aut ridet, aut vidisse putat per nubila Lunam,

Demisit lacrimas, dulcique adfatus amore est:

Infelix Dido, verus mihi nuntius ergo

Venerat exstinctam, ferroque extrema mutam?

Funeris beu tibi caussa lui? Per sidera iuro,

Per superos et si qua fides tellure sub ima est,

Invitus, regina, tuo de litore cessi.

Sed me iussa deum, quae nunc has ire per umbras,

Per looa senta situ cogunt noctemque profundam,

Inperiis egere suis3 nec credere quivi

Hunc tantum tibi me discessu ferre dolorem.

Siste gradum teque aspectu ne subtrahe nostro.

Quem fugis? extremum fato,quod teadloquor‚ hoo
est.

Talibus Aeneas ardentem et torva tuentem

Ienibat dictis animum, lacrimasque ciebat.

Illa solo fixos oculos aversa tenebat,

Nec magis incepto voltum sermone moretur,

Quam si dura silex aut stet Marpesia cautes.

Tandem corripuit sese, atque inimica refugit

ln nemus umbriferum, coniunx ubi pristinus illi

Respondet curis aequatque Sychaeus amorem.

Nec minus Aeneas, casu concussus iniquo,-

Prosequitur lacrimis longe, et miseratur euntem.
v. tto-476.

 

