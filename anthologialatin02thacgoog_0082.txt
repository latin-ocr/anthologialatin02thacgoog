cantitans,

Egressm curvis e litoribus Piraei
Astigit iniusti regis Cortynia tecta

ἃ Q Q Ο Ο

Hunc simul ac cupido conspexit lumine virgo
Regia, quam suavis expirans castus odores
Lectulus in molli complexu matris alebat,

Quales Eurotae progignunt flumina myrtus,
Aurave distinctos educit verna colores,

Non prius ex illo flagrantia declinavit

Lumina, quam cuncto concepit corpore flammam
Funditus atque imis exarsit tota medullis.

Heu misere exagitans immiti corde furores
Sancte puer, curis hominum qui gaudia misces,
Quasque regis Golgos quaeque Idalium frondosum,
Qualibus incensam iactastis mente puellam
Fluctibus in davo saepe hospite suspirantem!
Quantos illa tulit languenti corde timores!
Quanto saepe magis fulgore expalluit auri!

Cum saevum cupiens contra contendere monstrum
Aut mortem oppeteret Theseus aut praemia laudis.
Non ingrata tamen frustra munuscula divis
Promittens tacito succendit rota labello.

Nam velut in summo quatientem brachia Tauro
Quercum aut conigeram sudanti cortice pinum
Indomitum turbo contorquens flamine robur,
Eruit (illa procul radicitus exturbata

Prona cadit, lateque et cominus obvia frangens),
Sic domito saevum prostravit corpore Theseus
Nequicquam vanis iactantem cornua ventis.

 

